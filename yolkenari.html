<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link href="styles/icerik.css" rel="stylesheet">
    <link href="styles/general.css" rel="stylesheet">
    <script src="app/app.js" defer> </script>
    <title>yol kenari otlugu</title>
</head>
<body>
  <header>
    <div id="menu-btn">
        <span></span>
        <span></span>
        <span></span>
      </div>
<div id="main-header">
<img src="images/logo.PNG" alt="logo" id="logo">
<a href="index.html"><h1>The Chaos Art</h1></a>
</div>
<ul>
<li><a href="catalog.html">articles</a></li>
<li><a href="creators.html">our creators</a></li>
<li><a href="aboutus.html">about us</a></li>
<li> <a href="mailto:chaos.art.magazine@gmail.com" >feedback</a>   </li>         
<li><a href="galery.html">gallery</a></li>

</ul>
</header>
<aside id="side-drawer">
  <nav>
    <button id="close-menu-button">X</button>
      <ul>  
          <li><a href="catalog.html">articles</a></li>
          <li><a href="creators.html">our creators</a></li>
          <li><a href="aboutus.html">about us</a></li>
         <li> <a href="mailto:chaos.art.magazine@gmail.com" >feedback</a>   </li>         
          <li><a href="galery.html">gallery</a></li>
      </ul>
  </nav>
      </aside>
       <main>
        <section id="metin">
            <h1>Yol Kenarı Otluğuna Ağıt ve Kedinin Ağıta Yanıtı</h1>
            <h2>Doğa Aslan</h2>
        <h3 style="font-size: 170%;">Yol Kenarı Otluğuna Ağıt</h3>
        <p>Yaşlı başlı adamlar çitlerden atlayıp yangına doğru koşarken siyah bir köpek gergin tavırlarla arkalarından geliyor.
        </p>
        <p>Bir kadın bahçe hortumunu tuttuğu gibi koşmaya başlıyor, üstünde mor bir gecelik. Daha uzamaya takati kalmayınca hortumun, insanlar kadının yanına yanaşıp kovaları dolduruyor.
        </p>
        <p>“Kova getirin kova!” Diye bağırıyor biri, “İtfaiyeyi aradınız mı?”
        </p>
        <p>“Elden ele elden ele!”
        </p>
        <p>Zeytinliğin ardında kalan otluk alandan gittikçe yükselen alevler görünüyor.
        </p>
        <p>“Vaaaah vah vah!”
        </p>
        <p>“Elden ele elden ele!”
        </p>
        <p>“Zeytinlere inmese bari!”
        </p>
        <p>Kapısının önünde olup biteni izleyen koca karı komşusuna anlatıyor, “Vallahi PAT diye bir ses duydum Perihan hanım… Sonra yağmur yağıyor sandım, baktım yok. Dedim Allah Allah… Balkona çıktım işte…”
        </p>
        <p>Jandarma otluğa yanaşıyor. Köylülerle hızlı diyaloglar kuruyor. 
        </p>
        <p>Tak! Biri kovasını elinden düşürüyor. “Aman iyi misin?” Alevlerin küçülmeye başlaması, evlerinde bekleyen ihtiyarları rahatlatıyor.
        </p>
        <p>İtfaiye hemen jandarmanın ardından yangına yetişiyor. Son çıtırtılar bitince köy ahalisi yavaşça yokuştan aşağı inmeye başlıyor.
        </p>
        <p>Koşmaktan dizleri ağrıyan kadın bir diğer yorgun koca karıya sarılıyor, “Ağlama...”
            Tüm kovaları yokuşun başında topluyorlar, kendisininkini gören alıp gidiyor.</p>
            <p>“Allahtan rüzgar yoktu…”
            </p>
            <p>“Allah korudu, Allah korudu bizi bugün…” 
            </p>
            <h3 style="font-size: 170%;">Kedi’nin Ağıt’a Yanıtı</h3>
            <p>Ufak bir yangın çıktı da karşı zeytinlikte, kedi ürktü biraz... uykusundan olmaktan hoşnut değildi. </p>
            <p>Tantanadan rahatsız oldu, gergindi ve hala mahmurdu biraz. 
            </p>
            <p>İnsanların koştuğu yönün tersine yürüdü. 
            </p>
            <p>Allahtan rüzgâr yoktu da insanlar söndürüyordu yangını yoksa buradan temelli gitmesi gerekecekti. 
            </p>
            <p>Koşmaktan dizleri ağrıyan bir kadın bir diğer yorgun kocakarıya sarıldı kedi yanlarından geçerken, “Ağlama...” dedi içtenlikle. 
            </p>
            <p>Kedinin hoşuna gitmedi bu samimiyet ve tekrardan ürktü biraz, utandı buna şahit olduğuna. 
            </p>
            <p>Çocuğun biri koşarken neredeyse kuyruğuna basacaktı da acayip moralini bozdu bu. Alışkındı da çok tadı kaçmadı o yürümeye devam etti.
            </p>
            <p>Ardında ölüyordu bir ağaç ama kedi hortum tutamazdı yangına, komik olurdu. Dalga geçerdi insanlar. 
            </p>
            <p>Bir başka ağacın kenarına sinmeden gölgesini çağırdı, davet etti onu da sırtını dönüp uyumaya.
            </p>
      </section>
      <section id="katalog">
        <ul>
          <h2>more from author</h2>

        <li><a href="AklimVeBen.html">Aklım ve Ben</a>
            <p> Masada  ve ben kaldık bir tek.</p>
            <p>Yılların dostu kalbim, son olaylardan sonra ortamı terk etmişti.</p>
       </li>

         <li><a href="oksuz.html">Öksüz</a>
          <p>Bak canım, sesimi duyar mısın bilmem,</p>
           <p> Sonuçta iki ayrı dünyanın öksüzüyüz.
            </p>
        </li>
         <li><a href="ucurtma.html">Uçurtma</a>   
        <p>Bir akılsızlık var bu uçurtmada.</p>
          <p>Bir sana bir bana süzülüyor arazi üstü.
          </p>
         </li>
        
        <li><a href="izmir.html">İzmir’de Akşamüstü</a>
          <p>Kahramandere liman plajındayız.
          </p>
          <p>          İzmir’de akşamüstü, alabildiğine mavi...
          </p>        </li>
        
       <li><a href="doga.html" >discover more...</a>
         <p></p>
       </li></ul>
      </section>
      </main>
   
</body>
</html>










